<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
    <table>
      <tr>
        <td style="vertical-align: top">
          <img src="images1/neler oluyor hayatta.png" alt="" />
        </td>
        <td style="vertical-align: top">
          <h2><i>Neler oluyor hayatta?</i></h2>
          <p>
            <b>S</b>izlerle uzun zamandır bir araya gelmediğimi fark ettim ve
            hemen iş başına koyuldum. Hem sizi hem de yazmayı çok özledim ama ne
            yazık ki bir türlü yazmak için fırsatım olmadı. Tamam tamam sizlere
            yalan söylemeyeceğim... Evet bir çok şeyle aynı anda uğraştığım
            hatta bir çoğuna da yetemediğim kısmı doğru ama 'fırsatım olmadı'
            kısmı ?? İşte o kısım yanlış ve bugünkü yazımda da bundan
            bahsedeceğim. Bir işe başlamadan önce genelde ilk düşündüğümüz şey o
            iş için yeteri kadar vaktimiz olup olmadığı oluyor. Günlerimizi
            kendi içimizde yapacağımız işlere göre bölüyoruz ve boşta kalan
            vakitleri 'dinlenilecek saat' dilimi olarak ayırıyoruz ama bu saat
            dilimi genelde günümüzün kocaman bir parçasını kapsıyor. Hadi yazımı
            okumaya devam etmeden önce sadece 1 dakika ara verin ve düşünün.
          </p>
          <p>
            <b
              >Bugün uyandığınız andan itibaren neler yaptınız ve uyku vakti
              gelene kadar neler yapacaksınız?</b
            >
          </p>

          <p>
            Birçoğumuzun eminim ki gerçekte dolu dolu geçen bir günü oldu ve
            olmaya da devam edecek. Peki burada ne kadarlık bir orandan
            bahsediyoruz? Ben söyleyeyim, çok ama çok küçük bir orandan
            bahsediyoruz. Geri kalanımız ise ya işe/okula gitti geldi ve günü
            bitirdi ya ev işlerini yaptı markete gitti
            çocuğuyla/kardeşiyle/kedisiyle/köpeğiyle oynadı ve günü bitirdi.
            Şuan size bahsettiğim basit bir hayat döngüsü ve hiçbirimizin hoşuna
            gitmese de bomboş bir döngü. Devam edelim... Bugünü bunları yaparak
            bitirdik şimdi sırada 'dinlenme vakti'. Uzandık ve televizyonumuzu
            açtık ya da telefonumuzu elimize aldık internette o site senin bu
            site benim dolaşıyoruz. Ya da direk şalteri kapadık uyuduk.
          </p>
          <p>
            <b>NEDEN? NELER YAPABİLİRDİK? HAYATTAN NELER KAÇIRDIK?</b>
          </p>
          <p>
            Kendi içimizde kabul etmesek de günden güne monoton bir hayat tarzı
            benimsiyoruz ve bu hayatın -bizim seçtiğimiz bu hayatın- bizden
            neler götürdüğünün farkında bile değiliz.Yaşımız, anımız,
            yaşamımız... Hepsi bizden tek tek gidiyor, hiçbiri bizde çakılı
            kalmayacak. Bunu bile bile yapmıyoruz sadece 'dinleniyoruz' ve
            monotonlaşıyoruz. Her geçen gün daha da mutsuzlaşıyoruz. Peki böyle
            olmasaydı nasıl olurdu? Mesela yukarıda altını çizdiğim kısma geri
            dönelim. Bir gün içinde bunları yaptık sonra eve, kaldığımız yurda,
            otele vs. geri döndük ve ayırdığımız o kocaman 'dinlenme' vaktinde
            bir kitap okuduk, bir film izledik, bilmediğimiz ama merak ettiğimiz
            ve daima ertelediğiniz bir konu hakkında araştırma yaptık, bir
            yapboz yaptık, bir enstrüman çalmayı öğrendik, spor yapmayı denedik,
            yeni bir yemek tarifi denedik, resim yapmaya çalıştık ve daha
            nicelerini denedik, yaptık. Şimdi hayal edin, bunlardan en az birini
            gerçekten yaptığınızı hayal edin. Neler hissettiniz? Siz kendiniz
            için düşünürken ben kendi hissettiklerimi size yazayım. Kendimi işe
            yarar hissettim ama başkası için değil kendim için ve bunun bana
            verdiği hissin tarifi yok çünkü hayatıma küçük bir renk katarak
            kendi iç huzurumu sağladım, monoton yaşantımdan bir nebze de olsa
            uzaklaştım. İnanın bana hiç zor değil, belki bütün bunları
            gerçekleştirmek için günü 25 saat yaşamamız gerekebilir ama varsın
            olsun ne olur ki? Emin olun koca bir ömrü bomboş yaşamaktan çok daha
            haz verici olacaktır böylesi...Dolu dolu ve umutlu, mutlu günlere...
          </p>
        </td>
      </tr>
    </table>
  </body>
</html>
